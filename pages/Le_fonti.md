---
title: Le fonti bibliografiche
--- 

## Cos'è una fonte bibliografica e perché dovrebbe importarmene qualcosa?
Quando parliamo di fonti bibliografiche (in inglese _reference_) facciamo riferimento a un testo - un libro, un articolo scientifico, o un report - che abbiamo intenzione di utilizzare per la stesura della nostra tesi. 

Il 90% del lavoro di una tesi è fondato sulla letteratura scientifica. Anche le scoperte più importanti della scienza moderna partono da presupposti teorici e pratici precedenti. Non ci sarebbero stati Watson, Crick e la scoperta del DNA se non ci fosse stata prima la [foto 51](https://it.wikipedia.org/wiki/Foto_51) di Rosalind Franklin, gli esperimenti di Griffith e Avery, o ancora più indietro nel tempo gli studi sui piselli di Mendel, o ancora prima quelli sull'ereditarietà dei caratteri di Darwin...  
In parole povere, ogni studio - che sia una revisione della letteratura o uno studio sperimentale - parte da un presupposto e porta avanti la ricerca in quella direzione, o (più raramente) scopre qualcosa che contraddice la precedente teoria e porta verso una nuova destinazione. In generale, citando quello che diceva Popper (il cosiddetto "principio di falsicabilità"), una teoria è scientifica solo se si espone alla possibilità di essere smentita da esperimenti od osservazioni che potrebbero dimostrarla falsa.

_Ok, ho un po divagato. Scusate :-)_

Dicevamo, comunque. Il 90% del lavoro di tesi è basato sul fatto di conoscere la letteratura di quello che vorrete trattare. Quindi trovare letteratura idonea è fondamentale, ed è ancora più importante riuscire a trattenere in memoria parte di quello che leggete.

All'inizio, chiariamolo subito, non sarà facilissimo. Io ricordo quando stavo preparando la mia tesi, e il mio capo ogni tanto mi snocciolava perle tipo "devi leggerti il paper scritto da Tizio nel 2005" o "leggiti il paper intitolato Così e così" ed io, con gli occhi del deficiente, me lo guardavo pensando "ammazza quanto è bravo che si ricorda tutti gli studi a memoria.

Spoiler. Nessuno si ricorda tutti gli studi a memoria. Ma alcuni studi, quelli più "epocali", è facile che rimangano in testa più a lungo. E se ci pensiamo è normale: li leggiamo oggi, li rileggiamo domani, poi sentiamo il collega che ne parla a un congresso, poi ci troviamo a ripensarci quando leggiamo un altro articolo simile e... ecco qui che il nostro cervello ha memorizzato la cosa. È il principio delle "spaced repetitions" che contribuiscono a far sviluppare nuove sinapsi e che rendono più facile l'apprendimento.

Ribadisco: non succederà per tutti gli studi, ed è anche per questo che ci sarà un'ampia sezione sul "secondo cervello informatico" più avanti in questa guida. 


## La scelta dell'argomento
